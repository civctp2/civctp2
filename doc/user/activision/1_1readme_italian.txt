Call to Power 2
Readme versione 1.1

Questo file Readme espone le modifiche apportate a Call to Power 2 attraverso l'aggiornamento 1.1. È installato nella root della directory Call to Power 2. Per risposte relative ad altri problemi, consultate il file Readme o la guida in linea inclusi nel gioco, oppure visitate il nostro sito web agli indirizzi http://www.activision.com e http://www.activision.com/games/ctp2/.

Nota per gli utenti di Windows® 95: per poter accedere alla guida in linea di Call to Power II, è necessario che abbiate installato un browser.

1 dicembre 2000

Sommario

I.	Finalità di questo aggiornamento
II.	Elenco delle modifiche
III.	Addendum al manuale


=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

I. Finalità di questo aggiornamento

La scopo principale di questo aggiornamento è risolvere problemi di stabilità legati alla modalità Multigiocatore scoperti dopo l'uscita di Call to Power II. Abbiamo cercato di risolvere questi inconvenienti il più rapidamente possibile, in modo da assicurare a tutti una migliore esperienza di gioco. Desideriamo inoltre ringraziare gli utenti dei forum Apolyton per il feedback e i suggerimenti che hanno saputo fornirci.

Suggerimenti per una maggiore velocità nella modalità Multigiocatore
Basandoci sul feedback ricevuto, vi proponiamo alcuni suggerimenti per riuscire a giocare a Call to Power II in modalità Multigiocatore con una maggiore velocità e in modo più divertente:
·	Limitate a quattro il numero di giocatori umani presenti nella partita, anche se due o tre partecipanti rappresentano la scelta ottimale.
·	Cercate di evitare l'uso di una mappa Grande o Enorme.
·	Utilizzate l'opzione Velocità turni per far sì che la partita proceda a ritmo sostenuto (questa opzione richiede che tutti i giocatori portino a termine le proprie mosse entro un determinato limite di tempo). Provate a impostare il tetto massimo intorno ai 40 secondi.
·	Utilizzate i sindaci in tutte le vostre città, così da ridurre la necessità di gestire una per una le singole code di produzione.
·	Cercate di cominciare la partita in un'età piuttosto avanzata, con una disponibilità iniziale d'oro appropriata e un maggior numero di coloni.
·	Quando è possibile, cercate di fare in modo che sia il giocatore con il computer e la connessione migliori a fungere da host.

=-=-=-=-=-=-=-=-=-=-=-=-=
II. Elenco delle modifiche

A.	Problemi relativi alla modalità Multigiocatore
-	Sono stati risolti diversi problemi di carattere generale.
-	Sono stati risolti problemi di sincronizzazione.
-	Sono stati risolti i problemi relativi alle armi atomiche nelle partite in rete.
-	È stata notevolmente migliorata la stabilità complessiva.
-	È stato risolto il problema dell'aggiornamento dei confini del client con le città conquistate.
B.	Problemi relativi alla Diplomazia
-	Il pulsante Embargo della Gestione diplomatica rimane attivato quando la conferma viene annullata.
-	Sono stati risolti alcuni problemi legati all'IA riguardanti la diplomazia.
C.	Problemi vari
-	Adesso il messaggio che compare quando una meraviglia è sul punto di essere completata viene visualizzato con maggiore anticipo.
-	Negli scenari sono stati risolti vari problemi di carattere generale e legati alla stabilità.
-	

=-=-=-=-=-=-=-=-=-=-=-=-=
III. Addendum al manuale

Come vincere attraverso la scienza
Solo una nazione lungimirante e tecnologicamente avanzata è in grado di arrivare alla Vittoria - Controllore Gaia. Per riuscirci, dovrete:
1)	Effettuate ricerche sul "Controllore Gaia"
2)	Completate la meraviglia "Progetto Solaris"
3)	Costruite almeno 10 centri computer Gaia e 10 satelliti Gaia
4)	Ricoprite il 60% della mappa con gli obelischi
** Questo riguarda anche le aree oceaniche. Potete costruire solo sul territorio controllato da voi o da un alleato.
** La costruzione di un numero di satelliti Gaia superiore a quello minimo incrementa il raggio d'azione di ogni obelisco. Limite di satelliti = 20.
5)	Inizializzate il Controllore Gaia
6)	Mantenete il controllo delle vostre città e dei vostri obelischi per 10 turni

Correzioni al Readme Multigiocatore
Secondo il Readme Multigiocatore incluso in Call to Power 2, l'host ha la facoltà di penalizzare i Lavori pubblici. Questa affermazione non è corretta. L'host non ha la possibilità di impostare i Lavori pubblici per i giocatori.

Secondo il Readme originale, l'unico modo per vincere una partita multigiocatore era attraverso il sangue. Questo non è vero: i giocatori possono arrivare alla vittoria anche attraverso la diplomazia.

Correzioni al Readme originale
Secondo il Readme originale, le mappe piccole potevano ospitare un massimo di 6 partecipanti per volta (compreso il giocatore). Questa affermazione non è corretta. Comunque, vi consigliamo ugualmente di non giocare in più di 6 persone sulle mappe piccole.

Secondo il Readme originale, l'interruzione di una rotta commerciale comportava la perdita di una carovana. Questo è vero, ma, se la rotta commerciale era stata creata con i trasporti merci, allora la sua interruzione mostrerà una perdita di 3 carovane nella Gestione commerciale.


-------------------------------------------------

Activision è un marchio registrato di Activision, Inc. (c) 1997-2000 Activision Inc. Tutti i diritti riservati. Concesso in licenza da  Activision, Inc. L'icona di valutazione è un marchio registrato di Interactive Digital Software Association. Tutti gli altri nomi e marchi registrati sono di proprietà dei rispettivi detentori.
